<!DOCTYPE html>
<html lang="hu">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Könyvajánló: Radnóti Miklósné Gyarmati Fanni – Napló</title>
    <meta
      name="description"
      content="Könyvajánló:
Radnóti Miklósné Gyarmati Fanni – Napló"
    />
    <meta property="og:locale" content="hu_HU" />
    <meta property="og:type" content="article" />
    <meta
      property="og:title"
      content="Könyvajánló:
Radnóti Miklósné Gyarmati Fanni – Napló"
    />
    <meta
      property="og:description"
      content="Könyvajánló:
Radnóti Miklósné Gyarmati Fanni – Napló"
    />
    <meta property="og:url" content="https://sara.harka.com/" />
    <meta property="og:site_name" content="sara.harka.com" />
    <meta property="og:image" content="favicon.png" />
    <link rel="icon" href="favicon.png" />

    <link rel="stylesheet" href="style.css" />
  </head>

  <body>
    <header>
      <a href="." rel="home" id="logo"> sara.harka.com </a>
      <div>
        <a
          href="https://instagram.com/Sara.Harka"
          target="_blank"
          rel="noreferrer noopener nofollow"
          ><img
            src="img/instagram.jpg"
            alt="Instagram logo"
            width="25px"
            height="25px"
            title="Instagram"
        /></a>
        <a
          href="https://www.facebook.com/Harka.Sara"
          target="_blank"
          rel="noreferrer noopener nofollow"
          ><img
            src="img/facebook.jpg"
            alt="Facebook logo"
            width="25px"
            height="25px"
            title="Facebook"
        /></a>
        <a href="en" rel="noreferrer noopener nofollow"
          ><img
            src="img/en-flag.jpg"
            alt="Change to English"
            width="25px"
            height="25px"
            title="English language"
        /></a>
      </div>
    </header>
    <br />
    <main>
      <h1>
        Könyvajánló:
        <br />
        Radnóti Miklósné Gyarmati Fanni – Napló
      </h1>
      <h2>Harka Sára</h2>
      <p>
        &nbsp; &nbsp; &nbsp; Gyarmati Fanni egy gyorsírásos naplóban örökítette
        meg házasságának éveit a költő Radnóti Miklóssal. A bejegyzéseket
        gyakran esténként, elalvás előtt körmölte le sietősen. Ezeket Miklósnak
        szánta, hogy idős korukban visszanézhessék, mikor mi történt velük, ám
        ezeket Miklós sosem olvashatta, az idős kort csak egyikük élte meg.<br />
        &nbsp; &nbsp; &nbsp; Fanni a napló első bejegyzéseit 1935-ben írta,
        akkor még huszonhároméves fiatalként készült az esküvőjére szerelmével.
        Az évek alatt betekintést nyerünk magánéleti, családi és anyagi
        problémáikba, Miklós költői karrierjének nehézkes alakulásába, Fanni
        mindenről teljes nyíltsággal és őszinteséggel beszél. Olvasóként
        megrendítő látni, milyen hányattatott sors jutott nekik, és a valódi
        csapás akkor jött, mikor Miklóst zsidó származása miatt munkatáborba
        vitték. Az olvasó összeszorult szívvel és könnyekkel küszködve szemléli
        azt a kilátástalanságot, amiben a fiatal pár élt, egymástól elválasztva.
        Alig pár látogatás, találkozás jut nekik, kínzón vágyakoznak egymásra és
        a világ rendeződésére. A levelezés marad nekik, és Miklós sorra küldi
        haza a költeményeit is Fanninak, az ő legfőbb irodalmi kritikusának. A
        költő verseit egészen más szemmel látja az ember, hogyha érti, mi állt
        mögötte. Majd a levelek Miklóstól elmaradnak, és többé nem hallunk
        felőle.<br />
        &nbsp; &nbsp; &nbsp; A napló utolsó két éve alatt Miklós már halott, de
        Fanni még nem tud róla. Nap mint nap szörnyű gyötrődések és fájdalmak
        közepette, de reménykedve várja haza őt. Míg eljön a nap, hogy
        azonosítania kell egy holttestet, és megkapja Radnóti Miklós megmaradt
        csomagját: egy notesz a költő utolsó, ragyogóan tiszta kézírású
        verseivel, a Levél a hitveshez vers mellett pedig Fanni fényképe.<br />
        &nbsp; &nbsp; &nbsp; Radnóti Miklósné Gyarmati Fanni, miután megtudta,
        hogy már két éve megözvegyült, hallgatásba burkolózott. Még hetven évet
        élt, egyedül, a Miklóssal közös lakásukban, sosem ment újra férjhez. E
        hét évtized alatt megélte, hogy Miklós tehetségét, költészetének
        nagyságát felismerjék, hogy utcákat és iskolát nevezzenek el róla,
        iskolai tananyaggá váljon. Ám Fanni maradt, aki volt: egy egyszerű
        tanárnő a nyilvánosságtól elzárkózva. Hiába ostromolták felkérésekkel,
        sehol sem szerepelt, nem adott interjút, és nem beszélt a férjéről.
        Utolsó éveit a napló rendszerezésével töltötte, és meghagyta, hogy csak
        halála után jelenhet meg. Így maradt ránk ez a lélekemelő és megrázó
        csoda, ez az rodalomtörténetileg is nagy jelentőségű mű 2014-ben.<br />
        &nbsp; &nbsp; &nbsp; A napló betekintést nyer a házaspár magánéletébe,
        mélyebbről megismerhetjük általa Radnótit (Fanninak csak Mik vagy
        Mikkancska), a tiszta lelkű, törékeny, tehetséges művészt, és Fannit
        (Miklósnak csak Fifike), az erős akaratú, céltudatos, rendkívül
        kritikus, mégis odaadó és sírig hűséges feleséget.<br />
        &nbsp; &nbsp; &nbsp; A napló remek korrajz: hiteles képet fest az akkori
        kávéházi és művészeti életről, megjelenik benne többek között József
        Attila, Szerb Antal, Weöres Sándor és Babits Mihály is. Később pedig a
        munkaszolgálat, a holokauszt húsbavágó valóságával szembesülhetünk
        hiteles forrásból olvasás közben.<br />
        &nbsp; &nbsp; &nbsp; Nem könnyű olvasmány, de megéri. Az ember zokog és
        kacag, az utolsó lapok után pedig örökké magával cipeli az ürességet, és
        a kérdést, hogy: Miért? Miért jutott nekik ilyen sors, ilyen vég, mikor
        sokkal egyszerűbb életet érdemeltek volna?<br />
        &nbsp; &nbsp; &nbsp; Mégis felemelő olvasmány, arról, hogyan lehet
        erőben és hitben kitartani az élet gyötrelmeiben, és egymás mellett. Az
        emberben olvasás közben hála bugyog fel, többre értékel mindent, ami
        neki adatott, és azokat az embereket, akik mellette vannak. Ezt a
        kétkötetes művet szeretettel ajánlom minden olyan olvasónak, akit
        elborítanak a nehézségek, nem lát kiutat az élet viharaiból: ez a napló
        átformálja a szemléletedet, az élethez való hozzáállásodat, és a lelked
        is gazdagabb lesz a megkapó szépsége, egyszerű tisztasága által.
      </p>
      <p>
        <br />
        Címkék: Harka Sára, Harka, Sara, Sara Harka, Sára, MrsSaraHarka,
        Sara.Harka
      </p>
    </main>

    <footer>
      © 2016 - 2022 | <a href=".">sara.harka.com</a>
      <a href="#" id="goToTop" alt="Oldal teteje" title="Oldal teteje"
        >&#x27A1;</a
      >
    </footer>
  </body>
</html>
