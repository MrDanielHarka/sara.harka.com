<!DOCTYPE html>
<html lang="hu" style="margin-left: calc(100vw - 100%); margin-right: 0">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Útmutató karanténbeli idegösszeroppanás elkerüléséhez</title>
    <meta
      name="description"
      content="Útmutató karanténbeli idegösszeroppanás elkerüléséhez"
    />
    <meta property="og:locale" content="hu_HU" />
    <meta property="og:type" content="article" />
    <meta
      property="og:title"
      content="Útmutató karanténbeli idegösszeroppanás elkerüléséhez"
    />
    <meta
      property="og:description"
      content="Útmutató karanténbeli idegösszeroppanás elkerüléséhez"
    />
    <meta property="og:url" content="https://sara.harka.com/" />
    <meta property="og:site_name" content="sara.harka.com" />
    <meta property="og:image" content="favicon.png" />
    <link rel="icon" href="favicon.png" />

    <link rel="stylesheet" href="style.css" />
  </head>

  <body>
    <header>
      <a href="." rel="home" id="logo"> sara.harka.com </a>
      <div>
        <a
          href="https://instagram.com/Sara.Harka"
          target="_blank"
          rel="noreferrer noopener nofollow"
          ><img
            src="img/instagram.jpg"
            alt="Instagram logo"
            width="25px"
            height="25px"
            title="Instagram"
        /></a>
        <a
          href="https://facebook.com/MrsSaraHarka"
          target="_blank"
          rel="noreferrer noopener nofollow"
          ><img
            src="img/facebook.jpg"
            alt="Facebook logo"
            width="25px"
            height="25px"
            title="Facebook"
        /></a>
        <a href="en" rel="noreferrer noopener nofollow"
          ><img
            src="img/en-flag.jpg"
            alt="Change to English"
            width="25px"
            height="25px"
            title="English language"
        /></a>
      </div>
    </header>
    <br />
    <main>
      <h1>Útmutató karanténbeli idegösszeroppanás elkerüléséhez</h1>
      <h2>Harka Sára</h2>
      <p>Egy huszonnégy éves nő tollából…</p>
      <ul>
        <li>
          Túrd át a ruhásszekrényedet, válogasd ki az öt éve nem
          hordott,"háthaegyszerbelefogyok" göncöket. Igen, azt a kék felsőt is!
          A járvány után valaki örülni fog nekik.
        </li>
        <li>
          Mindig is ki akartad próbálni a makramét, most megteheted!
          Valószínűleg szégyenletesen béna leszel elsőre. Próbáld újra!
        </li>
        <li>
          Szelektáld ki a telefonod galériájában összegyűlt
          tizenháromezer-négyszázharminchét fotót, és mosolyogj az emlékeken.
        </li>
        <li>
          Süsd meg azt a régen elmentett svéd mandulatorta receptet. Aztán ne
          bírd kivárni míg lehűl, kóstolj bele forrón, majd jegeld az égett
          nyelvedet. Ugye, hogy az ízért megérte?
        </li>
        <li>
          Olvasd el a könyvet, ami már három éve rostokol a polcodon. Azt, amit
          anno aaaanyira meg akartál venni, mert tetszett a borítója. És azt a
          másik kettő újonnan szerzettet is!
        </li>
        <li>
          Pucold le az ablakot, mosd és vasald ki a függönyöket. Rögtön szebbnek
          látod majd a külvilágot.
        </li>
        <li>
          Építs bunkert a felhalmozott wc-papírból. Lisztből is ér. (Már akinek
          jutott…Menjetek a manóba!)
        </li>
        <li>
          Végre van időd edzeni! Keress egy workout videót, és járjon át a kéjes
          öröm, miközben gyilkolod a kalóriákat! Persze úgyis elfáradsz tíz perc
          után, és burgonyaszirmot zabálva nézed tovább a videót, ahogy a
          nőszemély emelgeti a feszes vádliját. Legalább megpróbáltad!
        </li>
        <li>
          Varrd meg a szekrény aljára száműzött szakadt farmert. És ha már
          előszedted a cérnát, a télikabátodról leesett gombot se felejtsd el!
        </li>
        <li>
          Készíts hajpakolást, mézes illatút, aztán babrálj álandóan a
          tincseiddel, lepődj meg ötpercenként, hogy milyen selymesek!
          (Opcionálisan szagolgasd is.)
        </li>
        <li>
          Ne bújd egész nap a híreket, inkább keress valamit, ami megnevettet!
          Tudod, hogy könnyű lesz vicces macskás képeket találni, mert mikor
          valami fontos teendőd akadt, csak ilyenek jöttek szembe.
        </li>
        <li>
          Szereld vissza a komód fogantyúit, javítsd meg a kilincset, cseréld ki
          a kiégett villanykörtét. Vagy nyaggasd erre a férfit a háznál.
          Valószínű gyorsabb, ha magad csinálod.
        </li>
        <li>
          Lapozd fel a fotóalbumod: nézz régi fekete-fehér képeket az
          anyukádról. Milyen szép volt! Nézz tinikori képeket magadról. Fúú,
          örülj, hogy már nem úgy nézel ki! Az a haj…
        </li>
        <li>
          Tanulj valamit Youtuberól! Tudtad, hogy origami-malacoktól a
          pálinkafőzésen át a szervátültetésig is van DIY videó?
        </li>
        <li>
          Hívd fel telefonon a nagymamádat, mondd el neki, hogy mennyire
          szereted és felnézel rá. Aztán azt is mondd, hogyha elmerészkedik a
          piacra, akkor letéped a fejét.
        </li>
        <li>
          Ültesd át a szobanövényeidet, az a kókadt anyósnyelv igazán megérdemel
          már egy nagyobb kaspót. Meg néhanapján meg is kéne öntözni khmm, khmm…
        </li>
        <li>
          Tegyél egy zöldebb jövőért! Készíts komposztálót, varrj
          bevásárlótáskát a műanyag szatyrok helyett, gyűjtsd össze a régi
          elemeket, és hasznosítsd a kidobandó befőttesüvegeket kreatív célokra.
        </li>
        <li>
          Szívás a home office? Gondolj arra, hogy legalább nem kell
          bebékávéznod és nadrágot felvenned. Vitathatatlan előny! Azok a
          kényelmetlen farmerek a gombokkal! Jó ég, hogy tudtunk úgy élni?
        </li>
        <li>
          Ja, hogy a járvány miatt elvesztetted a munkád, és már hatvan
          álláshirdetésre beadtad a jelentkezésed, de sehonnan semmi válasz?
          Sebaj, talán hatvanegyedjére összejön!
        </li>
        <li>
          Oké, hogy egész nap melegítőben vagy, de néha abból sem ártana tisztát
          húzni. Á, nem, ezt nem rólad írtam, szívem, nagyon szeretlek!
        </li>
        <li>
          Gyújts gyertyát, színeset, illatosat. Birizgáld a lecsöppenő forró
          viaszt, gyúrd össze, de aztán szólj rá a párodra, hogy a tűz nem
          játék.
        </li>
        <li>
          Rendezd át a párnákat a kanapén, hadd ragyogjon új fényben a nappali.
          Aztán mégis rendezd vissza másnap, mikor rájössz, hogy az nem
          véletlenül volt ott, hanem egy kakaófoltot takart.
        </li>
        <li>
          Tölts minél több időt időt a családoddal (nem mintha lenne
          választásod)! De filmezzetek, társasjátékozzatok együtt, nem baj, ha
          picit egymás agyára is mentek közben. Ne aggódj, teljesen normális,
          hogyha néha legszívesebben fejbe kólintanád a papucsoddal. Vagy egy
          serpenyővel.
        </li>
        <li>
          Ne panaszkodj a helyzet miatt, hanem keresd a jó oldalát: legalább
          megtisztul a levegő, fellélegzik a természet. Amennyi mocskot eltűrt
          tőlünk sokezer éven át, ideje volt egy kis felüdülésnek.
        </li>
        <li>
          Élvezd, amíg otthon vagy, mert mikor feléled a világ és megtelik a
          város, vissza fogod sírni a lassú napokat.
        </li>
        <li>
          De legfőképp, csendesedj el, és gondold át, mi az, ami valójában
          fontos. &#9829;
        </li>
      </ul>
      <p>
        <br />
        Címkék: Harka Sára, Harka, Sara, Sara Harka, Sára, MrsSaraHarka,
        Sara.Harka
      </p>
    </main>

    <footer>
      © 2016 - 2021 | <a href="https://sara.harka.com/">sara.harka.com</a>
      <a href="#" id="goToTop" alt="Oldal teteje" title="Oldal teteje"
        >&#x27A1;</a
      >
    </footer>
  </body>
</html>
